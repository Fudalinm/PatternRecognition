(w przypadku wątpliwości dotyczących implementacji polecam pierwszy z linków w materiałach).

> Wybierzmy sobie 3 zdjęcia. Najlepiej, by miały różną naturę (np. krajobraz, twarz, obiekt o wielu szczegółach). Dla uproszczenia pozostałych kroków przekonwertujmy je do skali szarości.
> Wyliczmy dla nich transformację DCT (np. typu II, ale może być też dowolny inny)
> W domenie częstotliwościowej usuńmy część współczynników na kilka sposobów.
>> Zostawmy tylko te w pobliżu lewego górnego rogu (najniższe częstotliwości).
>> Zostawmy tylko wszystkie pozostałe
>> Każdy współczynnik zmniejszamy w stopniu proporcjonalnym do jego odległości od lewego górnego rogu (podobnie jak pierwszy wariant, ale stopniowy zanik zamiast ostrej granicy).
>> Usunięty arbitralny kształt, np. trójkąt na środku.
>> Część współczynników zamieniona na współczynniki policzone dla innego ze zdjęć.
> Wykonajmy odwrotną DCT konwertując z domeny częstotliwości z powrotem do samych fotografii. Co uzyskaliśmy?

> Następnie wykonajmy na tych samych fotografiach kilka eksperymentów z Compressive Sensing (opartym o DCT).
> Wybierzmy losowo k% pikseli z oryginalnej fotografii. Odtwórzmy całą fotografię z użyciem CS. Obliczmy różnicę między pierwotnym obrazem, a tym uzyskanym po rekonstrukcji. Przygotujmy wykres tej różnicy w zależności od k (czyli % dostępnych na starcie pikseli).
> Dla wartości k, gdzie błąd jest jeszcze tolerowalnie niewielki powtórz eksperyment wielokrotnie. Dla każdego piksela pokaż jaki był średni błąd jego rekonstrukcji (inaczej mówiąc - narysuj heatmapę pokazującą średni błąd w tym miejscu obrazu). Z rekonstrukcją których pikseli jest zwykle największy problem?
> Zmniejsz startową rozdzielczość fotografii, wykonaj taki sam wykres zależności błędu od k jak dwa punkty wcześniej. Czy coś się zmieniło?
> Zmień sposób próbkowania z jednolitego na całej powierzchni na taki, który bardziej koncentruje się na środku (np. w oparciu o rozkład normalny). Jak to wpływa na uzyskiwane rekonstrukcje?
> Usuń niezbyt duży prostokąt z centrum zdjęcia, użyj wszystkich pozostałych pikseli jako próbek do procedury CS. Jak został zrekonstruowany ten usunięty obszar?
> Spróbuj użyć CS do sztucznego zwiększenia rozdzielczości zdjęcia. W tym celu użyj jako próbek WSZYSTKICH pierwotnych pikseli, ale otocz je "wirtualnymi" pominiętymi pikselami. Metoda CS powinna pozwolić na znalezienie wartości tych nowych, dodatkowych pikseli. Jaka jest jakość takiego opartego o rekonstrukcję upscalingu?